Додаток для “персонального фінансового обліку”
https://bit.ly/405csC4

Завдання
Треба створити додаток для “персонального фінансового обліку”.

Тобто, щонайменше, потрібні такі можливості:
бачити поточний стан рахунку
Наприклад:
всього на рахунку 100500 “грошей”
бачити історію транзакцій
Простий приклад транзакцій:
100000, Отримав зарплатню
-30, Купив їжу


Додаток повинен працювати у консолі.
Додаток повинен зберігати загальний баланс та історію транзакцій (гроші прийшли й пішли).
Додаток повинен зберігати інформацію після завершення роботи і завантажувати її при запуску. Тобто, це може бути збереження у файл чи файли.

Потрібен працюючий варіант
Можете зробити найпростішу реалізацію. І далі покращувати. Дуже бажано, щоб наприкінці був хоча б якийсь робочий варіант. В ідеалі, з інтерфейсом, реалізацію якого зможете змінити пізніше. (В даному випадку під інтерфейсом маються на увазі функції/класи. Наприклад те, що розділяє ваш додаток на частину з бізнес-логікою і частиною з взаємодією з користувачем).
Краще, якщо буде працююча реалізація без якихось можливостей, але з чимось головним для задачі. Якийсь прототип, чи MVP. Ніж щось велике, й круте, але, по факту, не працююче.

Що потрібно для реалізації?
Для найпростішої реалізації може бути достатньо вбудованих можливостей і роботи з файлами. А якщо конкретно, то:
змінні;
цілі числа (і операції + та -);
функції (просте використання);
print та input для інтерактивності;
проста робота з файлами;
умови;
строки і f-string.
